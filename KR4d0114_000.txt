# -*- mode: mandoku-view; -*-
#+TITLE: 游廌山集
#+DATE: 2015-08-24 23:55:01.102961
#+PROPERTY: ID KR4d0114
#+PROPERTY: BASEEDITION WYG    
#+PROPERTY: JUAN 提要
<pb:KR4d0114_WYG_000-1a>¶
欽定四庫全書　　　　集部三¶
　游廌山集　　　　　　　别集類二(宋/)¶
　　提要¶
　　　　(臣/)等謹案游廌山集四巻宋游酢撰酢字定¶
　　　　夫建陽人元豐五年進士建中靖國初厯官¶
　　　　監察御史宣和初終於知濠州事蹟具宋史¶
　　　　道學傳楊時龜山集有酢墓誌銘稱所著有¶
　　　　中庸義一巻易説一巻詩二南義一巻論語¶
<pb:KR4d0114_WYG_000-1b>¶
　　　　孟子雜解各一巻文集十巻年譜稱其年二¶
　　　　十九録明道先生語年四十一録伊川先生¶
　　　　語年四十六作論孟雜解中庸義年四十七¶
　　　　作易説詩二南義而不言文集盖夲各為書¶
　　　　也此夲首以論語雜解中庸義孟子雜解為¶
　　　　一巻次易説詩二南義為一巻次師語師訓¶
　　　　為一巻次以文七篇詩十三首附以墓誌年¶
　　　　譜為一巻又中庸義後有拾遺孟子雜解僅¶
<pb:KR4d0114_WYG_000-2a>¶
　　　　八條詩二南義僅二條盖後人掇拾重編不¶
　　　　但非其原夲且併非完書矣春日山行詩中¶
　　　　有風詠舞雩正此日雪飄伊洛是何年之句¶
　　　　自用程門立雪故實似亦不類酢作以其為¶
　　　　宋儒遺書别無他本姑録之以備一家焉乾¶
　　　　隆四十六年九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
